<html>
<head>
<title> IT memes</title>
</head>
<body>
<h1>Kto może zostać programistą</h1>
<p><a href="https://www.google.pl/search?sxsrf=ACYBGNRcpMJwaWIj5_8CfBRjhlfqdVH_zg%3A1573915719933&source=hp&ei=RwzQXYDANsqFwPAP_e-t6As&q=programowanie&oq=programowanie&gs_l=psy-ab.3..35i39j0l9.778.2533..3046...0.0..0.105.1066.12j1......0....1..gws-wiz.......0i131.xfIHeQWT76Y&ved=0ahUKEwjA_4_7_O7lAhXKAhAIHf13C70Q4dUDCAU&uact=5" target="_blank">Programowanie</a> to zajęcie, które wymaga znajomości wielu zagadnień. To wiedza, którą zdobywa się przez kilka ładnych lat. 
Nie znam żadnego <b>programisty</b>, który nauczył się wszystkiego w jeden wieczór. To jest po prostu niemożliwe. Tak i na tym blogu 
będziemy razem przechodzili przez serię artykułów, które pomogą Ci zgłębić podstawowe zagadnienia. Pokażę Ci dalszą drogę, która pomoże Ci zostać programistą.

<i>Programowanie</i> jako zajęcie wymaga pewnych umiejętności. <b>Umiejętności</b> te są pomocne przy zgłębianiu niezbędnej wiedzy. 
Poza umiejętnościami bardzo istotne jest także zaangażowanie i wytrwałość. Oczywiście “talent” pomaga, jednak ciężka, 
systematyczna praca to podstawa. Bez talentu można programować, jednak bez ciężkiej pracy włożonej w naukę już nie (jestem tego bardzo dobrym przykładem).

Nie bez powodu piszę <a href="https://www.google.pl/search?sxsrf=ACYBGNQbGWLMi4YSWTA1Al3U_G3ZoJl6Og%3A1573915782605&ei=hgzQXf3IJJLRrgSUjrCACg&q=blog&oq=blog&gs_l=psy-ab.3..0i67j0l2j0i131l3j0l4.22649.23201..23531...0.2..0.103.362.3j1......0....1..gws-wiz.......0i71j35i39.nsURPl9LMPk&ved=0ahUKEwj9o4OZ_e7lAhWSqIsKHRQHDKAQ4dUDCAo&uact=5" target="_blank">blog</a> po polsku. Zależy mi na tym, żeby ludzie, którzy nie czują się swobodnie czytając <i>angielskie</i> 
teksty również znaleźli coś dla siebie. Jednak muszę to powiedzieć z pełną stanowczością. Język angielski to podstawa. 
Jest to uniwersalny język komunikacji, który każdy programista po prostu musi znać. Jeśli go nie znasz zachęcam do 
przyłożenia się do zajęć z <a href="https://www.google.pl/search?sxsrf=ACYBGNR7A5ICIH6t6ZHaPGxZVH7vyzB9hg%3A1573915723369&ei=SwzQXeuZFp-EwPAPt6uG8Aw&q=j%C4%99zyk+angielski&oq=j%C4%99zyk+angi&gs_l=psy-ab.1.0.0l10.146270.148460..150317...0.2..0.96.791.10......0....1..gws-wiz.......0i71j35i39j0i67j0i131.nTWiL6RvV64" target="_blank">języka angielskiego</a>. Jeśli nie masz dostępu do takich zajęć w internecie można znaleźć bardzo dużo darmowych materiałów pomagających w nauce.

Mówi się, że <b>programista</b> powinien charakteryzować się analitycznym myśleniem, rozumieć zagadnienia matematyczne. 
Oczywiście ścisły umysł to predyspozycja, która bardzo pomaga – sam znam architektów (tych od budownictwa) czy chemików,
 którzy samodzielnie nauczyli się <i>programowania</i>. Jednak mam wrażenie, że przy odpowiedniej ilości ciężkiej pracy i humanista 
 też w programowaniu znajdzie coś dla siebie. Spróbuj, to na pewno nie zaszkodzi! :)<br>
></p>
</body>
</html>
